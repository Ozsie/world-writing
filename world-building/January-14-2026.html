<!DOCTYPE html>
<html lang="en">
  <head>
    <meta charset="utf-8" />
    <meta name="viewport" content="width=device-width, initial-scale=1" />
    <title>World-Building — Världsskrivande</title>
    <meta name="description" content="A world building assignment." />
    <link rel="stylesheet" href="../styles.css" />
  </head>
  <body class="page-example">
    <div class="wrap">
      <div class="topbar">
        <a class="back" href="../index.html" aria-label="Back to index">← Back to Index</a>
      </div>
      <h1 class="title">World-Building Assignment</h1>
      <div class="subtitle">An assignment to world build from a given prompt.</div>

      <div class="layout">
        <details class="card prompt">
          <summary><span id="prompt-heading">Prompt / Assignment</span></summary>
          <div class="content" aria-labelledby="prompt-heading">
            <p>Designa en värdefull skatt som är eftertraktad i en fiktiv värld. Vad är dess historia? Var är den gömd? Vilka faror väntar den som vill ha tag på den?</p>
          </div>
        </details>

        <section class="card story" aria-labelledby="story-heading">
          <h2 id="story-heading">Det gamla kungarikets skatt</h2>
          <article>
            <p>Det finns en organisation, de har agenter i alla större städer på kontinenten och även i många mindre samhällen. Kungar, lokala furstar och andra mäktiga personer har sin personliga agent. Denna organisation är politiskt neutral, det de gör är att förvara och överföra pengar, brev och andra värdehandlingar.</p>
            <p>Om du inte råkar vara rik kommer det du låter dem ta hand om vara oskyddat. Det kommer ligga i deras valv, bevakat och inlåst. En duktig magiker skulle dock kunna fånga upp det under transport  och en tålmodig och skicklig tjuv skulle kunna bryta sig in i deras valv. Naturligtvis behöver du identifiera dig om du försöker hämta ut något du lämnat i deras vård, men ett vanligt bomärke är inte svårt att förfalska.</p>
            <p>Är du däremot rik har du antagligen en önskan om mer skydd, något som ett förtrollat bomärke kan tillhandahålla, ett som är unikt och kanske till och med knutet till ditt kött och blod. Ett sådant bomärke ser till att dina värdesaker är omöjliga att komma åt, ens om du står i valvet de förvaras i, om du inte kan uppvisa bomärket.</p>
            <p>För över hundra år sedan rämnade ett kungarike i norr, deras välstånd kom från djupa gruvor. Guld, silver och ädelstenar grävdes fram i stora volymer. Det mesta tillföll kungahuset. Som alla andra kungligheter litade de på att organisationen skulle hålla deras rikedomar säkra. De skaffade ett bomärke, knutet till deras blodslinje.</p>
            <p>Sedan kungariket rämnat och ätten dött ut har många försökt hitta deras bomärke, utan att lyckas. Det sägs att det begravdes med den sista kungen, djupt ner i gruvorna dit de flydde i ett desperat försök att komma undan. Gruvorna har sen dess översvämmats, både av vatten och annat otyg. Det finns varelser i denna värld som dras till övergivna platser, som inte uppskattar när andra rotar i deras domän.</p>
            <p>Men att bara hitta bomärket skulle inte vara nog för att komma åt de gamla kungarnas skatt. En ättling, eller åtminstone en ättlings blod, behövs också. Om någon sådan fortfarande finns i livet är det ingen som vet, men det har inte hindrat skattsökare förr. Det kanske räcker med benen från den sista kungen.</p>
          </article>
        </section>

        
      </div>
    </div>
    <footer>
      <small>Copyright © 2026 Oscar Djupfeldt</small>
    </footer>
  </body>
  </html>